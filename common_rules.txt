КЫВОДЗ.

Великӧй Октябрьскӧй социалистическӧй революцияӧдз коми отир эз вермы велӧтчыны аслас кыв вылын. Коми отирлӧн эз вӧв письменность. Школаэзын челядьыс велӧтісӧ русскӧй кыв вылын русскӧй учебниккез сьӧрті.

Первуись письменность коми отир понда лоис Октябрьскӧй соцналистическдй революция бӧрын. Медодзза алфавит вӧлі босьтӧм Коми областись. Эта алфавитын вӧлісӧ букваэз русскӧй и мӧдік алфавиттэзісь.

1931 годсянь это алфавитсӧ округын вежисӧ латинизированнӧй алфавит вылӧ, кытӧн букваэс гижӧмыс сьӧрті вӧлісӧд ӧддьӧн сьӧкытӧсь, а орфографическӧй правилоэс кыкнан алфавитас вӧлісӧ составитӧмӧесь фонетическӧй принцип вылын и русскӧй кылыс сьӧрті совсем мӧдкодьӧсь.

1938 годын ВКП(6)-лӧн Окружком командируйтіс ёрт В. И. Якимовӧс да ёрт А. Т. Мошеговаӧс город Ленинградӧ академик Н. Я. Марр нима институт видзӧтны сэтчин алфавит да керны сійӧ сэтшбӧмӧн, медбы коми отир асланым коми-пермяцкӧй кыв-пыр вермис лэбтыны ассис культура, медбы вермис бура велӧтны великӧй русскӧй кывсӧ.

Ленинградскӧй институтын научнӧй работник И. И. Майшев отсалӧмӧн вӧлі составитӧм алфавит сьӧрті виль проект, русскӧй орфография основа вылын. Эта алфавитыс составитӧм морфологическӧй принцип вылын.

Алфавит сьӧрті проект обсудитісо округын велӧтіссез, служащӧйез да мӧдік грамотнӧй отир коласын, а сыбӧрын август 7 лундо 1938 годӧ этӧ алфавитсӧ утвердитіс РСФСР-лӧн Наркомпрос.

Великӧй Октябрьскӧй соцналистическӧй революция кадсянь Ленинлӧн-Сталинлӧн партия веськӧтлӧм увтын миян Коми-Пермяцкӧй округын зорамӧ национальнӧй формаа да сӧциалистическӧй содержаннёа культура. Оні округын быдӧс школазз уджалӧны коми-пермяцкӧй кыв вылын. Коми-пермяцкӧй кыв вылын петӧпы газетаэз, художественнӧй литература. Но велӧтчиссезлӧ,
велӧтіссезлӧ да и издательствоын уджаліессезлӧ сьӧкыт уджавны сійӧн, что ӧнӧдз эз вӧв коми-пермяцкӧй орфографическӧй словарь.

Эта орфографическӧй словарь составитӧм вылын Отечественнӧй война вотӧдз уна удзжалісӧ издательствоын уджаліссоз ёрт С. Ф. Грибапов, С. И. Караваев да ёрт Н. В. Попов. Кыввесӧ селоварьӧ ӧктіс ёрт С. Ф. Грибапов, орфографическӧй правилоэз да кыводз гижис ёрт А. Т. Мошегова.

Эта словарьын, кыдз первӧй опытын, эмӧсь уна недостатоккез, но и эта книгаыс вермас сетны ыджыт отсӧт школаэзлӧ, гижиссезлӧ и мӧдіккезлӧ.

Быдкодь замечаннёэз да предложеннёэз эта орфографическӧй словарь сьбрті корам ыстыны Кудымкарӧ велӧтіссезлісь квалификация лэбтӧм сьӧрті Институтӧ.

Эта словарьыс коліс быд кыв вылын сувтӧтны удареннё, но типографняын удареннё знаккезӧн шрифтыс абу, этасянь быд кылып ударнӧй слогыс печатайтӧм курсивӧн.

А. Мошегова.


ОРФОГРАФИЧЕскӧй ПРАВИЛОЭЗ.

І. Букваэз да нійӧ гижӧм.

$ 1. Коми-пермяцкӧй алфавитӧ пырӧны то кытшӧм букваэз:

Аа, Бб, Вв, Гг, Дд, Ее, Жж, Зз, Ии, Йй, Кк, Лл, Мм, Нн, Оо, Пп, Рр, Сс, Тт, Уу, Фф, Хх, Ци, Чч, Шш, Щщ, ъ, Ыы, ь, Ээ, Юю, Яя, Её, і, Ӧӧ.

$ 2. Шыэз сьӧрті коми-пермяцкӧй кыв торӣӧтсьӧ то кыдз:

1) Тыргортӧм шыэз; б, в, г, д, ж, з, к, л, м, н, п, р, с, т, ф, х, ц, ч, ш, щ, дз, дж, тш.

Нія торйӧтсьӧны то кытшӧм группаэз вылӧ:

а) Парнӧй тыргортӧм шыэз (д, т, з, с, л, в) вермӧны лоны чорытӧн, например: дӧра,
дуга, тор, туй, зон, замок, сад, сук, лым, лог, ныб, нора, и небытӧн, например: дядь, тять, кузя, сяркан, пуля, нянь.

б) Чорыт непарнӧй тыргортӧммез (б, в, г, ж, к, м, п, р, ф, х, ц, дж, тш) быд положеннёын чорытӧсь, например: баб, вдр, гу, жонь, кушак, мӧс, пурт, фартук, джодж,
тшын.

в) Небыт непарнойез (ч, щ, дз) быд положеннёын небытӧсь, например: чань, чунь, чожа, чер, площадь, ящик, щука, дздзог, дзут, дзав, кӧдзыс, дзӧдзыв, дзир.

2) Тыргора шыэз: а, и, і, о, у, ы, э, ӧ.

3) Джынгора шы: й.

$ 3. Букваэз ё, я, ю гижсьӧны:

1) Кыв пондӧдчикӧ, медбы мыччавны йотируйтӧом тыргора шыэз (йо, йа, йу), например: ёг, ён, юр, юкмӧс, яй, яг.

Примечание: Буква ё выл точкаэз колӧ сувтӧтны быд пораӧ.

2) Кыв шӧрын слог пондӧтчикӧ, медбы петкӧтны йотируйтӧм шыэз, например: заём, приём, пиян, тіян, жыян, лыян, сёян, коян.

Примечаннё 1: Мукӧд занмствованнӧй кыввезын тыргора шыэз бӧрын ё места колӧ гижны йо, например: район, майор, а ь бӧрын гижны о, например: батальон, бульон.
8) Небыт парнӧй тыргортӧм букваэз бӧрын (д, з, с, л, н, т), медбы мыччавны нылісь небытсӧ, например: сёйны, лён, кузя, тӧвся, сюр, нюр, дядь, нять, син, нёль.
Примечаннё 1: Небыт непарнӧй тыргортӧм букваэз ч, щ, дз, дзз борын гижсьӧны а, о, у, например: чог, чужӧм, чожа, Щорс, площадь, лэдза, дзодзог, одзза, дзав, дзольгӧ, дзуртӧ.

Примечаннё 2: Но заимствованной кыввезын гижны сідз: Чёрнӧй море, щётка, брошюра, парашют, жюри.

$ 4. Буква е гижсьӧ:

1) Кыв пондӧтчикӧ, медбы мыччавны йотированнӧй тыргортӧм шы, например: ем, етша, ешта, Егор, Ермаков, единӧй, единица.

2) Небыт парнӧй тыргортӧммез бӧрын (д, т, з, с, л, н бӧрын), медбы мыччавны нылісь небытсӧ, например: пионер, неделя, зеп, сетны, некӧр, телега, телефон.

з) Быдӧс непарнӧй тыргортӧм шыэз бӧрын, например: бедь, вевт, гез, кер, шеп, пель, велӧтісь, торрез, пӧввез.

$ 5. Буква э гижсьӧ:

1) Слог пондӧтчикӧ, медбы мыччавны нейотируйтӧм е шысӧ, например: эз, эта, эттшӧм, этадз, эстӧн, эг, эн, эшӧ.

2) Кыв шӧрын тыргора шыэз бӧрын, медбы мыччавны нейотируйтӧм шы э, например: поэт, поэма, ваэз, киэз, юэз.

3) Чорыт парнӧй тыргортӧммез бӧрын, например: сэт, лэдз, зэр, лэбны, тэныт, зэлыт, ёрттэз, кӧззэз, мӧссэз, журналлэз, годдэз, воннэз.

$ 6. Буква і гижсьӧ, медбы мыччавны шы и чорыт парнӧй тыргортӧммез бӧрын, например: зіль, нія, сі, зі, сылісь, тӧдіс, локтіс, сім, вӧлі, ӧні, олі, куті.

$ 7. Буква и гижсьӧ:

1) Слог пондӧтчикӧ, медбы мыччавны нейотируйтӧм и шы, например: изны, идзас, ид, иган.

2) Кыв шӧрын тыргора шыэз бӧрын, медбы мыччавны нейотируйтӧм и, например: пуис, нуис, юис, туис, кӧин, пӧим.

3) Небыт парнӧй тыргортӧммез бӧрын (д, т, з, с, л, н бӧрын), медбы мыччавны нылісь небытсӧ, например: ним, син, козин, ӧзим, коли, диво, дисциплина, типография.

4) Быдӧс тыргортӧммез бӧрын, например: пинь, видз, гижӧт, би, ки, кино, гири.

$ 8. Буква й гижсьӧ:

1) Кыв пондӧтчикӧ букваэз и, ӧ, ы одзын, медбы мыччавны нылісь йотациясо, например: йиджны, йи, йӧн, йӧв, йыв, йылісь.

2) Кыв шӧрын чорыт тыргортӧммез бӧрын, медбы мыччавны йотация букваэз и, ё да ы одзын, например: бӧрйыны, дорйыны, гарйи, бӧрйӧ, новйӧ, дорӣӧ.

8) Кыв конецын тыргора букваэз бӧрын, медбы мыччавны дженыт й, например: вай, сёй, мый, туй, ай, рой, советскӧй, боевӧй.

Примечаннё: Буква й кольччо ӧ, ы, и одзын, кӧр й сулалӧ кыв осповаын, например: вайӧ, вайис, яйӧн, яйын, кыйӧ, кыйис, но: сёй — сёя, вай — вая, лый — лыя.

$ 9. Буква ӧ гижсьӧ, медбы мыччавны шӧрӧт рядісь шӧрӧт подъёма тыргора шы, например: гӧгӧр, ужсалӧны, тӧдны, ӧні, велӧтӧ, мунӧ, локтӧ, ӧм, котӧртӧ.

$ 10. Буква ь гижсьӧ:

1) Кыв конецын, медбы небзьӧтны сы одзся парнӧй тыргортӧм шысӧ, например: кузь, бедь, гадь, челядь, нёль, пель, нять, кӧть, юсь, усь, порсь.

2) Кыв шӧрын, медбы небзьӧтны парнӧй тыргортӧмсӧ, например: инька, вильса, узьны, разьны, кольны, асьным, пасьта.

3) Кыв шӧрын ӧ да ы букваэз одзын, медбы небзьӧтны ны одзись парнӧй тыргортомсӧ, например: сьӧд, ньыв, кольӧм, лӧсьӧтны, пуксьыны, шырсьыны.

4) Кыв конецын сулалӧ кӧ парнӧй тыргортӧм шы, а сы бӧрын мунӧ кывйыв либо суффикс, например: кульсьӧ, нильзьӧ, куньсьӧ, разьсьӧ.

Примечаннё: Кӧр ордчӧп сулалӧны кык ӧткодь парнӧй тыргортӧм шы, сэк первӧй тыргортӧмыслӧ небытыс некыдз оз мыччассьы (буква ь сэк гижны оз ков), например: доддя, полля, вевттьыны, мырддьыны.

$ 11. Янсӧтан знаккез:
1) Буква ъ гижсьӧ, кыдз янсӧтан знак, чорыт парнӧй тыргортӧммэз бӧрын я, е, ё, ю буквазз одзын, например: гозъя, розъя, изъя, адъютант, асъя, лӧсъя, съезд, съёмка, банъяв.

2) Заимствованнӧй кыввэзын ъ гижсьӧ и мӧдік тыргортӧммэз бӧрын, например: объект, объявленнё, объясненнё, объём.

3) Буква ь, кыдз ясӧтан знак, гижсьӧ непарнӧй тыргортӧммез бӧрын, а заимствованнӧй кыввезын сэтчин жӧ, кытӧн и русскӧй кылас, например: ловья, увья, шогья, кыкьямыс, пыжьян, чышьян, Дарья, семья, мырья, дорья, бӧрья, сырьё.

$ 12. Дж сочетаннё обозначайтӧ гора шипящӧй африкат, например: джодж, джадж, ыджыт, йиджны, удж.

$ 13. Дз сочетаннё обозначайтӧ небыт свистящӧй африкат, например: дзут, идзас, кыдз, видзны, кӧдзыт.

$ 14. Тш сочетаннё обозначайтӧ гуся шипящӧй африкат, например: нитш, тшын, тшӧтш, кытшӧм, ытшкыны.

Примечаннё: Ежели кык африкат сулалӧны ордчӧн, то гижсьӧны сочетаннёэз: джж, дзз, тшш, например: уджжез, джыджжез, джоджжез, кыдззез, видззез, адзза, вӧрӧдззис, нитшшез, потшшез.

$ 15. Букваэз ф, х, ц, щ гижсьӧны заимствованнӧй кыввезын, например: фронт, телефон, колхоз, совгоз, воздуг, станция, центнер, улица, огурец, общество, площадь, ямщик, совещаннё,

II. Шыэз аскодялӧм.

$ 16. Ежели кылын одзланься тыргортӧм шыыс аскодялӧ ас бӧрсис тыргортӧм шысӧ, колӧ адззыны кылыслісь вужсӧ либо основасӧ. Ежели адззӧм вужыс либо основаыс лоасӧ быдса значеннёаӧсь, сэк кылыс гижсьӧ аскодявтӧг (без уподобления), например: вӧтча (вӧт—– вӧта), чорытжык (чорыта — чорытӧсь), шедтыны (шедіс — шедас), вежтыны (вежа — вежис), серӧмтчыны (серӧмтӧт).

$ 17. Ежели суффикс бердісь либо кывйыв бердісь торйӧтӧм кывлӧн вужыс ӧштіс ассис  значеннёсӧ, сэк кылыс гижксьӧ аскодялӧмӧн, например: кольччыны, чеччыны, мыччыны, пӧрччасьны, тальччыны, курччавны, шоччисьны, адззыны (кыввез: кольч, чеч,
мыч, пӧрч, тальч, курч, шоч, адз озӧ мыччалӧ некытшӧм значеннё).

$ 18. Быд небыт тыргортӧм шы аскодялӧ ас одзсис йотсӧ и медбы этӧ мыччавны, гижикӧ сувтӧтсьӧны кык буква ӧткодьӧсь, например: воть — воття, додь — доддя, киль — килля, поль — полля.

$ 19. Заимствованнӧй кыввезын, кӧднаын основаыс кончайтчӧ буква н вылӧ, аскодялӧмсӧ мыччалӧны кык н гижӧмӧн, например: собраннё, заседаннё, правленнё, совещаннё.

Примечаннё: Нія кыввез, кӧдналӧн основаыс оз кончайтчы буква н вылӧ, гижсьӧны русскӧй орфография сьӧрті, например: Илья, Ильич, эскадрилья, судья, условие, наречие.

$ 20. Уналыда эманиммезын быдӧс тыргортӧммез, кӧдна сулалӧны суффикс одзын, гижсьӧны кыкпӧв, например: кок – коккез, вӧв — вӧввез, вон — воннэз, шыр — шыррез, тетрадь — тетраддез, жонь — жоннез, кыдз — кыдззез.

$ 21. Глагол основаын буква ш аскодялӧ одзсис йотсӧ и гижсьӧ кыкпӧв, например: пышшыны, вешшыны, кошшыны.

$ 22. Мукӧд пораӧ коми-пермяцкӧй кыввезын овлӧ кыкпӧвса аскодялӧм: чорыт парнӧй тыргортӧм шы аскодялӧ одзсис йотсӧ и сы влияннё увтын небзьӧ ачыс. Эта овлӧ кываркмӧтан глагольнӧй суффикссэз дырни, а сідзжкӧ мукӧд наречиеэзын, сэк гижсьӧны кык буква ӧткодьӧсь да ны бӧрын гижсьӧ ь либо буква я, например: мырддьыны,
мырддьӧны, лыддьыны, лыддьӧны, лыддя, пессьыны, пессьӧны, песся, вевттьыны, вевттьӧны, ӧння, ӧддьӧн, джыння, тӧння, талуння, ашыння.

III. Диалекттэзын шыэзлӧн чередованнё.

$ 23. Буква л, кӧда мыччалӧ чорыт шы л, гижсьӧ то кӧр:

1) Кыв шӧрын тыргора шыэз одзын, например: вӧлыс, уджалӧ, пукала, ветлі, полӧ, кылыс, кылӧ, талун.

2) Кыв пондӧтчӧмын то кытшӧм коми-пермяцкӧй кыввужжэзын: лаб, лаж, ланьтны, лӧдз, ло, лов, лок, лонт, лӧг, лӧз, лӧнь, луд, лун, лы, лый, лым, лыс, лысьт, лабич, лайкыт, лапыт, лог, лонтны, лоп, лыд, лэб, лэдз, лэчыт, лӧсйи, лӧсьыт, лӧсьӧт.

3) Заимствованнӧй кыввезын буква л гияжсьӧ сэтчин жӧ, кытӧн и русскӧй кыввезын, например: солдат, чулки, дело, полоз, журнал, прогул, металл, квартал.

$ 24. Кыв конецын, кыв шӧрын тыргортӧм шыэз одзын, й одзын да уна лыд мытчалан суффикс одзын гижксьӧ буква в, например: ныв, кыв, сьыв, пӧв, ків, вівныс, нывнат, кывкӧт, ловйӧн, ловья, ныввез, вӧввез, пӧввез.

$ 25. Коми-пермяцкӧй кыввезын первӧй слогып букваэз е да и одзын быд пораӧ гижсьӧны букваэз г да к, например: керку, кепись, гез, гид, гижны, но заимствованнӧй кыввез гижсьӧны то кыдз: техника, телеграф, типография, деньга, дисциплина, дело, диво.

IV. Шыэз йылісь мукӧд правилоэз.

$ 26. Кыввуж борын, кӧда кончайтчӧ чорыт тыргортӧм шыӧн, буква я-сянь пондӧтчан суффиксеэз одзын мукод пырся гижсьӧ ь, а букваэз ӧ, ы, и одзын гижсьӧ й, например: лов — ловья, ловйон; кор — корья; гар — гарья, гарйӧ, гарйы, гарйи; дор — дорьӧ, дорйы, дорйи.

Этадз гижсьӧ то кытшӧм кыввужжеза кыввезын: бан, быг, гаг, гар, гез, гоз, гыж, гыр, дзир, доз, зор, зыр, зуд, ид, из, кор, дор, куд, кыв, кӧв, кӧз, лов, лым, мыльк, мыр, ньӧр, нӧк, пож, поз, пруд, пуж, пыж, пӧрт, роз, сыр, сюр, сяр, таг, тор, тув, ув, чаг, чуж, тшыг, тшын.

Примечаннё: Кыввезӧ, кӧдна кончайтчёны буква в вылӧ, ь да й колӧ гижны только то кытшом формаэзын: лов ловья, ловйӧн, тув – тувйын.

$ 27. Буква и бӧрын суффикссэз гижны а, о буквасянь, например: би — биасьны, чери — чернавны, чериок, ки — киас, киок.

$ 28. Гижны буква й-тӧг кыввез: кӧин, тоин, пӧим, куим, баит, туис.

$ 29. Ежели ордчӧн сулалӧны кык небыт тыргортӧм буква, сэк небзьӧтӧмсӧ мыччалӧны только мӧдыслісь, например: килля, аттестат, лыддьыны, кузница, Абиссиния, уннявны, степь, стекло.

Примечаннё 1: л небзьӧтӧмсӧ модік небыт тыргортӧммез одзын колӧ непременно мыччавнны, например: больница, кольть, кольччыны.

Примечаннё 2: парнӧй тыргортӧммезлісь небзьӧтӧмсӧ колӧ мыччавны и вежан кывйыввез одзын, кӧдна пондӧтчӧны небыт тыргортӧмсянь, например: дадьсис, кольтьсис, польсис, дадьсим, дадьсянь, дадься.

У. Кыдз гижны заимствованнӧй кыввез.

$ 30. Русскӧй кылісь заимствованнӧй кыввезын, географическӧй терминнэзын да асниммезын колӧ гижны букваэз: ф, х, ц, щ сідз жӧ, кыдз русскӧй кылас, например: фонарь, сарафан, фабрика, ферма, профсоюз, Франция, Анфиса, Фёдор, хозяин, сатар, пароход, колхоз, совтоз, стахановец, химия, Архангельск, Захар, центр, партиец, комсомолец, колхозница, ударница, щётка, щука, щит, ямщик, площадь, вещество, общество, совещаннё.

$ З1. Коли заимствованнӧй кыв конецын непарнӧй тыргортӧм бӧрын сулалӧ небыт знак, сэк эна кыввес гижсьӧны русскӧй орфография сьӧрті, например: молодежь, степь, дробь, вещь, тушь, сентябрь, октябрь, ноябрь, букварь, фонарь, слесарь, токарь, Сибирь.

Примечаннё 1: Кыв шӧрып, буква р борын небыт знакыс сідз жо кольччӧ, например: Харьков, Горький, сентябрьскӧй, октябрьскӧй, декабрьскӧй.

Примечаннё 2: Ежели кылын нимтан вежанын буква р бӧрын эм небыт знак, сэк сія кольччӧ и мукӧд вежаннэзын, например: сентябрьын, фонарьӧн, букварьын, Сибирьӧ, букварьӧ, Сибирьсянь.
Но кыввезын р букватӧг небыт знак оз кольччы, например: молодёжлӧн, степсянь, дробтӧг, вещлӧн. тушсӧ.

$ 32. Кӧр заимствованнӧй кыввезын букваэз б, в, г, м, п, ф, р борын сулалӧны я,е, ю, сэк и коми-пермяцкӧй кылын гизжеьӧпы эна жӧ бүкваэз и буква ё весьтын кӧть кӧр сувтӧтчӧны точкаэз, например: бюро, ряд, обязательство, пятилетка, знаия, рюмка, Гюго, Вячеслав, Фёдор, Боря.

$ 33. Заимствованнӧй кыввезын ж да ш букваэз бӧрын гижсьӧ и и коми-пермяцкӧй кылын, например: мужик, машина, ворошиловец.

$ 34. Ежели русскӧй кылын гижӧма буква о, сэк и коми-пермяцкӧй кылын гижсьӧ буква о, например: совет, пароход, паровоз, сапог, колхоз, солдат, диво, полоз, но ягӧд, гӧсь.

$ 35. Буква э-ӧн заимствованнӧй кыввез гижсьӧны русскӧй орфография сьӧрті, например: эвакуация, электричество, эпоха, экипаж, Энгельс, поэт, этаж.

$ 36. Ордчӧн сулалан кык ӧткодь буква комм-пермяцкӧй кылын гиксьӧны сідз жӧ, например: класс, касса, масса, Одесса, металл, аттестат, кристалл, грамм, грамматика.

Примечаннё: Кӧр кык ӧткодь тыргортӧм дынӧ содтісьӧ куимӧт сэтшӧм жӧ тыргортӧм, сэк ӧткодь букваэс гижсьӧны кыка, а не куима, например: классянь, металлӧн.

$ 37. Русскӧй кылісь занмствовашой кыввез, кӧдналӧп кывйылыс ий, ия коми-пермяцкӧй кылын гижсьӧны русскӧй орфография сьӧрті, например: сценарий, Везувий, Горький, Василий, революция, армия, Мария.

Примечаннё: Сэтшӧм эманиммезын, кӧдна русскӧй кылын овлӧны ӧтдруг и тӧдчаниммезӧн, коми-пермяцкӧй кылын кывйылыс лоӧ — ӧӣ, кыдз и тӧдчанниммезлӧн, например: рабочӧй, служащӧй.

$ 38. Кыввез, кӧдналӧн кывйылыс русскӧй кылын лоӧ сть, коми-пермяцкӧй кылын гижсьӧны сідз жӧ, например: промышленность, ведомость, область, власть, часть, но коми-пермяцкӧй кылын гижсьӧ гӧсь (а не гость).

$ 39. Кыввез: метр, километр, кубометр, сантиметр, литр, гральм, килограмм гисьӧны русскӧй орфография сьӧрті.

VІ. Кыдз гижсьӧны сложнӧй кыввез.
$ 40. Сложнӧй кыввез гижсьӧны ӧтлаын то кӧр:

1) Кӧр ӧтыс либо кыкнан составнӧй частьыс ӧштісӧ самостоятельнӧй значеннё, например: синкым, чальпод, понпуш, паськӧм, вунданпод, сюпод, рудзӧгпод, зӧрпод, кепись, кокшы, кӧмкӧт, нёльподӧн, ловпу, пипу, нинпу, жовпу, льӧмпу, тӧдвылын.

2) Кӧр кык кыв ӧтлаын сетӧны паськытжык понятие либо мӧдік понятие, например: нырӧм, аймам, тымус, кикок, вирветлӧм, виркисьтӧм, кикутӧм, кайпоз, совдоз, порохдоз, чайдоз, турунчир, вугыршать, кокпыдӧс, кипод, кисадь, пельсадь, коксадь, кидолонь, капустайӧр, карчйӧр, горӧм, горлыс, шӧмйӧв, рисьва, няньшӧм, кӧрттуй, кӧрттув, черинянь, кӧртзыр.

Примечаннё: Гижны торйын: зӧр йӧр, рудзӧг йӧр, пар йӧр.

3) Кӧр кык кылісь лоӧ мӧдік зпаченнёа кыв, например: бипур, даркаюр, капустаюр, осьтаӧм, пышкай, упышму, турунюр, пӧттурун, ситурун, ошсьӧктан, ошпу, йӧвтурун, чераньвез, юракыв, эманим, тӧдчанним, нимвежтас, лыданим, кывбӧр, кыввуж, кывйыв, енӧшка, порськок, йӧвтшак, черива, гуяма, черигадя, зуси, кайварыш, курӧгварыш, ойтӧв, биаиз, вӧрмӧс, кӧзъягӧд, озъягӧд, гуткулантшак, пельпон, шырби, урбӧж, туримоль, синва, бикыв, юрси, сьӧдкай, сьӧдрака, бабапель, кӧрымкай, пуягӧд.

4) Кыввез, кӧдна мыччалӧны профессияэз либо социальпой категорияэз, например: вӧркералісь, вакыскалісь, вакайӧтлісь, вановйись, мууджалісь, мууджалӧм, подавӧдитісь, викерись, матегпуись, матегпуӧм, одзынмунісь, гортэчись, подӧнмунісь, мошвӧдитӧм, мошвӧдитісь, черикыйись, черикыйӧм, сапогвурись, порсьвӧдитӧм, подавӧдитӧм, смолапуӧм, смолакерӧм, вурунвартісь, няньппжалӧм.

Примечаннё: Ежели этшшӧм кыввез дынын эм тӧдмӧтан кыв, сэк колӧ гижны нійо торйын, например: бур сапог вурись, но знатнӧй вӧркералісь.

5) Кывбӧррез вежан кывйыввезкот нимтан да керӧтан вежаннэз гижсьӧны ӧтлаын, например: кыкпӧв, кырасйыв, кокувт, почваувт, ойшӧр, вавыв, васай, туйшйр, пуйыв, лунтыр, додьтыр, косви, пидзӧсви.

6) Тӧдчанниммез, кӧдна аркмӧны эманиммезісь, нимвежтасеззісь, лыданиммезісь да
мӧдіккезісь кывбӧррезкӧт сетӧны мӧдік оттенок, сідзжӧ гижсьӧны ӧтлаын, например:
ваувтся, вавывся, керӧсдорся, лунодзся, васайся, вашӧрся, керкудынся, вавесьтся, мукӧдпырися, мукӧдпырись, мукӧдпыр, куимӧтпырся, вапанытся, ваньылатся, сьӧдвевья, сь ӧдсора, ӧтпӧвса, куимпӧвса.

7) Наречиеэз, кӧдна аркмӧны глагольнӧй эманимись, тӧдчанниммезісь кывбӧррезкӧт увья, сорӧн, пӧвсӧн гижсьӧны ӧтлаын, например: горзӧмувья, радувья, ӧтпӧвсӧн, куимпӧвсӧн, горзӧмсорӧн, видӧмсорӧн.

8) Кывбӧр сувда, кӧр мыччалӧ этажжез, гижсьӧ ӧтлаын, например: ӧтсувда, кыксувда, куимсувда, но гижны торӣӧн: морт сувда, керку сувда, метр сувда.

9) Тӧдчанниммез, кӧдна аркмисӧ эманиммезісь, тодчанниммезісь да наречиеэзісь ӧтлаын причастиекӧт, гижсӧны ӧтлаын, например: вӧрпилитан, шучтыдалан, бельвидзӧ, сьӧдвидзӧ, виркисьтан, синбытшкан, шучадззись, шучнӧбӧтана, кучиккеран, викеран.

10) Тӧдчанниммез, кӧдна сулалӧны ордчӧн да мыччалӧны рӧм да оттеноккез, гижсьӧны ӧтлаын, например: вемечочком, югытвеж, сьӧдсера, сьӧдлӧз.

11) Тӧдчанниммез, кодна аркмӧны ас нимвежтасісь кыввезкӧт коддя, сяма, ныра гижсьбпыбтлаын, например: аскоддя, ассяма, асныра.

12) Кывбӧр кодь тӧдчанниммезкӧт, глаголлэзкӧт, причастиеэзкӧт да наречиеэзкӧт гижсьӧ отлаын, например: ыджыткодь, сёркодь, висьталіскодь, пӧдналӧмкодь.

13) Кывбӧр моз глаголлэзкӧт да наречиеэзкӧт, кӧдна аркмӧны тӧдчанниммезісь, гижсьӧны ӧтлаын, например: мунісмоз, важмоз, одззамоз, горӧтісмоз,

14) Наречиеэз да тӧдчанниммэз ӧт основакӧт гижсьӧны ӧтлаын, например: ӧтмоз, ӧтчожа, ӧтвына.

15) Кӧр кыв джын сулалӧ эманим бӧрын, сэк гижсьӧ ӧтлаын, например: годджын, листджын, кругджын, но гижсьӧ торйын то кӧр: джын километр.

Примечаннё: Колӧ гижны ведраджыння чугун.

16) Кыв пиян гижсьӧ ӧтлаын то кытшӧм кыввезын: каньпиян, ошпиян, порсьпиян, но морт пиян.

$ 41. Сложной кыввез гижсьӧны дженыт кырӧлӧн то кӧр:

1) Вынӧнжык висьталан значеннёын повторяйтчан кыввез, например: рядӧн-рядӧн, рыт-рыт, чукӧрӧн-чукӧрӧн, ылын-ылын, матын-матын, лун-лун.

2) Синонимическӧй парнӧй кыввез, например: ветлӧ-мунӧ, мунӧ-локтӧ, пыро-петӧ, сьывны-модьны, лэдзчӧ-кайӧ.

3) Сложнӧй кыввез, кӧдналӧн кыкнан частяс суффикесэз а-я, например: мема-ныла, ая-зона, соя-вона, чаня-вӧла.

4) Сёрникосткыв значеннёа парнӧй кыввэз, кӧдна шыэз сьӧрті ӧтамӧд дынӧ матынӧсь, например: дзиль-дзоль, туп-тап, рез-паз, нюв-няв, сюр-сяр, чукыль-мукыль.

5) Кыввез, кӧдна мыччалӧны неопределённӧй количсство, например: куим-нёль, вит-квать, морт-мӧд, вӧв-мӧд, лун-мӧд.

VІI. Эманим.

Тӧдмӧтантом вожлалӧм.

$ 42. Субъектно-объектной вежаннэз.

1. Нимтан (именительный). Кин? Мый? ки, вӧр, дадь,

2. Асалан (родительный). Кинлӧн? Мыйлӧн? килӧн, вӧрлӧн, керкулӧн.

3. Босьтан (притяжательный). Кинлісь? Мыйлісь? вӧрлісь, дадьлісь.

4. Сетан (дательный). Кинлӧ? Мыйлӧ? мӧслӧ, колхозлӧ, дадьлӧ.

5. Керӧтан (винительный). Кинӧс? Мыйӧс? вонӧс, вӧлӧс, ошӧс.

6. Керан (творительный). Кинӧн? Мыйӧн? киӧн, вӧрӧн, дадьӧн.

7. Ӧтлаӧтан (соединтельный). Кинкӧт? Мыйкӧт? шыркӧт, колхозкӧт, вонкӧт.

8. Эмтӧмтан (лишительный). Кинтӧг? Мыйтӧг? китӧг, вӧртӧг, дадьтӧг.

9. Ордчалан (сравнительный). Кинся? Мыйся? кися, вӧрся, ошся.

10. Локтан (достигательный). Кила? Мыйла? вӧрла, мӧсла, пызанла.

Внутриместнӧй вежаннэз.

11. Инса (местный). Кинын? Мыйын? Кытӧн? хиын, колхозын, вӧрын, керкуын.

12. Петан (исходный). Кинісь? Мыйись? Кытісь? киись, колхозісь, вӧрись, керкуись.

13. Пыран (вступительный). Кинӧ? Мыйӧ? Кытчӧ? киӧ, вӧрӧ, колхозӧ, муӧ.

Внешнеместнӧй вежаннэз.

11. Сибӧтан (приблизительный). Кинлань? Мыйлань? килань, вӧрлань, вонлань.

15. Ылынтан (отдалительный). Кинсянь? Мыйсянь? Кысянь? кисянь, вӧрсянь, вонсянь.

16. Вуджан (переходный). Кинӧт? Мыйӧт? (кыті) киӧт, вӧрӧт, туйӧт.

17. Тӧлмӧтан (предельный). Кинӧдз? Мыйӧдз? Мыйви? (кытчӧдз) вӧрӧдз, вонӧдз, пидзӧсви.

$ 43. Тодмӧтантӧм вежлалӧмся эманиммезлӧн эм эшӧ тӧдмӧтана — асалан вежлалӧм, кӧда мыччалӧ, что предметыс тӧдса ни, сы йылісь висьталӧм ни либо эта предметыс кытшӧм-либо лицолӧн, например: киӧ, кокӧ, сойӧ, айным, мамныт, вонныс, киӧттям, вонсиным.

$ 44. Сложносокращённӧй кыввезын, кӧдна аркмӧмась медодзза букваэзісь, а сідзжӧ условнӧй ниммезын, кӧдна босьтсьӧны кавычкаэзӧ, вежа кывйыввес гижсьӧны дефис пыр, например: СНК-лӧн, МТС-лісь, СССР-ись, Окроно-ӧдз.

Муыӧд сложносокращённой кыввэзын вежан кывйыв гижсьӧ ӧтлаын: вузлӧн, риклісь, райкомын,

$ 45. Уналыда эманиммезлӧн суффикссэз ез да эз сувтӧтсьӧны основа бӧрын асалан суффикесэз да вежан кывйыввез одзын.

Суффикс эз гиксьӧ то кӧр:

1) Кыввезын, кӧдналӧн конецас тыргора шы, например: киэз, керкуэз, пимиэз, туриэз, фабрикаэз, семьяэз, собраннёэз, революцияэз.

2) Эманиммезын, кӧдналӧн конецас чорыт парнӧй тыргортӧм шы и эта шыыс шусьӧ кыкпӧв: воннэз, городдэз, саддэз, докладдэз, вопроссэз, мӧссэз, колхоззэз, морттэз, журналлэз, курссэз, совхозздз.

Суффикс ез гижсьӧ то кӧр:

1) Эманиммезын, кӧдналӧн конецас тыргортӧм шы и эта шыыс шусьӧ кыкпӧв, например: доддез, беддез, тетраддез, полаттез, воттез, вӧввез, шыррез, ошшез, коккез, видззез, доджжез, потшшез.

2) Эманиммезын, кӧдналӧн конецас й, например: туйез, кайез, сарайез, санаторийез.

$ 46. Эманиммезлӧн кываркмӧтан суффикссэз:

1. Ас — вердас, быдмас, петас, шедрас, висьтас, вежӧртас.

2. Ӧт — гижӧт, йӧртӧт, юкӧт, кӧртӧт.

3. Ись — вурись, гӧрись, велӧтчись, узись, гижись.

Примечаннё: Чорыт парнӧйез бӧрын суффикс гижсьӧ сідз — ісь, например: велӧтісь, уджалісь.

4. Ӧм — велӧтчӧм, велӧтӧм, вурӧм, аскодялӧм.

5. Ан — юан, вартан, вежан.

Примечаннё: Кыввезын, кӧдналӧн конецас сулало й, гижсьӧ суффикс ян, например: сёян, кыян.

6. Тор — йӧвтор, яйтор, няньтор, сёрнитор.

7. Ин — керӧсаин, пожумаин, мунанін.

8. Ӧс — пуртӧс, пытшкӧс, шӧмӧс.

9. Ка — зонка, инька, нывка, ичмонька, айка.

10. А, я — кузя, вылына, пасьта, ыжда, кыза.

11. Ок — мӧсок, вӧлок, керкуок, кагаок.

Примечаннё: Кыввезын, кӧдналӧн конецас сулалӧ ь либо й, суффикс лоас ёк, например: дадёк, порсёк, панёк, каёк, тук.

12. Жуг — мӧсжуг, понжуг, керкужуг.

13. Иньӧй — вӧриньӧӣ, ыбиньӧй, но вӧліньӧй, ёртіньӧй, мӧсіньӧй.

14. У, ю — вону, бабу, деду, Маню, сою.

15. Заимствовапифй кыввез гижсьӧны русскӧй орфография сьӧрті, например: коммунист, комсомолец, ударник, богатство.

$ 47. Сочетаннёэз эманимись эманимкӧт жӧ, кӧр первӧйыс лоӧ тӧдмӧтан кылӧн, гижсьӧны торйын, например: пызан кок, мӧс сюр, пон бӧж, нянь зыр, вӧр утка, баня гор, бадь лист, керку крыша.

VIII. Тӧдчанним.

$ 48. Сложнӧй тӧдчанниммез, кӧдна мыччалӧны ӧтік цвет, гижсьӧны ӧтлаын, например: кельыдлӧз, югытгӧрд, кельыдвеж, чимсьӧд, бельчочком, югытлӧз, пемытрусӧй.

Примечаннё 1: Кык ӧткодь тӧдчанним, кӧдна употребляйтчӧны ыджыт значеннё мыччалӧм нонда, гижксьӧны кырӧлокӧн, например: ыджыт-ыджыт, вына-вына, вылын-вылын, ыджытся-ыджыт, вылынся-вылын.

Примечаннё 2: Кывторрез вель, зэв, дзирс, дзар, медся, стрась, куш тӧдчанниммезкӧт гижсьӧны торйын, например: дзар югыт, вель бур, дзирс пемыт, зэв вына, медся бур, стрась ыджыт, куш чочком.

$ 49. Суффикс кодь тӧдчанниммезкӧт гижсьӧ ӧтлаын, например: ыджытжкодь, гӧрдкодь, вежкодь, зелёнӧйкодь.

$ 50. Ас нимвежтасісь да коддя, ныра, сяма кыввезісь аркмӧтӧм тӧдчанпиммоз гижсьӧны ӧтлаын, например: аскоддя, асныра, ассяма.

$ 51. Тӧдчанниммезлӧн кываркмӧтан суффикссэз:

1) ӧв — л0з — лӧзӧв —– лӧзӧвӧсь.
гӧрд — гӧрдӧв — гӧрдӧвӧсь.
сьӧд— сьӧдӧв — сьӧдӧвӧсь.

Примечаннё: Эна кыввезын л да в оз чередуйтчӧ, быдлаын гижсьӧ в.

2) Жык — кузьжык, буржык, басӧкжык.

3) Ыник — гажыник, кӧсыник.

4) Ик — лажмытик, векнитик, кокнитик

5) Ыт — курыт, дженыт, кӧдзыт.

6) А, я — гажа, ловья, мырья, изъя, увья

7) Тӧм — пурттӧм, сапогтӧм, китӧм.

8) Ся — гожумся, тулысся, тӧвся, арся.

9) Овӧй — пуовӧй, пӧловӧй, кыдзовӧй.

10) Ось — няньӧсь, нятьӧсь.

$ 52. Заимствованнӧй кыввезын тӧдчанниммезлӧн кывйылыс лоас ӧй, например: советскӧй, культурнӧй, краснӧй Армия, социалистическӧй, чугуннӧй, стальнӧй.

$ 53. Суффикссэз: вывся, гӧгӧрся, костся, увтся, дорся, бокся, бердся, пытшкся, сайся гижсьӧны ӧтлаын, например: туйвывся, годгӧгӧрся, сыкостся, ваувтся, туйдорся, вӧрбердся, вапытшкся.

$ 54. Суффикссэз: вевья, пӧвса, сора гижсьӧны ӧтлаын, например: гӧрдвевья, сьӧдвевья, ӧтпӧвса, кыкпӧвса, куимсора, нёльсора.

ІХ. Лыданим.

$ 55. 1) Лыданиммез кыкдасӧдз, а сідзжӧ десятоккез, сотняэз гизжксьӧны ӧтлаын, например: даснёль, дассизим, даскыкьямыс, кыкдас, нёльдас, ӧкмысдас, кыксто, куимсто,
нёльсто, сизимсто.

2) Сэтшӧм лыданиммез, кӧдна сулалӧны сёрникузяас эманимтӧг, вермӧны вежласьны вежаннэз сьӧрті сідз жӧ, кыдз и эманиммез, например: асалан вежанын — нёльлӧн, нёльлӧн, нёльытлӧн.

Примечаннё: Кӧр лыданимыс сулалӧ ордчӧн эманимкӧт, сэк сія оз вежлась, а вежлалӧ ассис кывйывсӧ только эманимыс, например: асалан вежанын лоас — квать книгалӧн, тӧдмӧтанын —
квать книгаӧдз.

$ 56. Лыданиммез, кӧдна мыччалӧны приблизительнӧя лыдсӧ, гижсьӧны кырӧлокӧн, например, кык-куим морт, нёль-вит книга, морт нёль-вит, вӧв кык-куим, сотня кык-куим потш, книгаэз сотня куим-нёль.

Примечаннё 1: Мукӧд тӧдмӧтантӧм лыданиммез гижсьӧны торйын, например: дас мымда, вит кынымись, керку кыкын.

Примечаннё 2: Порядковӧй лыданиммез, кӧдналӧн медбӧрья кылыс сотӧй, тысячнӧй, миллионнӧй, миллиарднӧй, гижсьӧны ӧтік кылӧн, например: кыксотӧй, кватьтысячнӧй, нёльмиллионнӧй, стокыкдасмиллиарднӧй.

Лыданиммезлӧн суффикссэз:

1. Ӧт — нёльӧт, витӧт, сто кыкдас кватьӧт.

2. А-я — нёля, вита, кыка, кватя.

3. Ӧн — нёльӧн, витӧн, кватьӧн.

Асалан суффикссэз: нам, нат, нас. — Витнам, кватьнат, сизимнас.

Чукӧртан лыданимлӧн суффикссэз: нанным, нанныт, нанныс.  — Кыкнанным, нёльнанныт, куимнанныс.

Х. Нимвежтас.

$ 57. Ӧтка лыдын куимӧт лицоа личнӧй нимвежтассэзлӧн нимтан да керӧтан вежаннэзын основаыс лоас сі, а мӧдік вежаннэзын — сы, например: сылань, сылісь, сыӧн, сытӧг, сыись.

$ 58. Личнӧй нимвежтассэзлӧн уна лыдын первӧй да мӧдік лицоын вежан кывйыв одзын содтіссьӧ суффикс ян, например: миянӧс, таянӧс, миянӧн, тянӧн, миянлань, пиянсянь, тіянтӧг, миян, тіян.

$ 59. Иньдӧтан нимвежтассэз: этія, сія, нія косвеннӧй вежаннэзын вежласьӧны кыдз личнӧй нимвежтассэз: сія, нія, а эта, эна, зтна нимвежтассэзын вежан кывйылыс сувтӧтсьӧ нимвежтас бердӧ, например: этнало, этасянь, этнакӧт.

Примечаннё: Керӧтан вежанын лоас: этӧ, энӧ. Нимвежтассэзлӧн основаэз сы, ны гизжсьӧны кыввезкӧт торйын, например: сы одзын, сы моз, ны коласын, ны книгаӧн.

$ 60. Суськисян нимвежтассэз не кывторкӧт гижсьӧны ӧтлаын: некин, некытшӧм, некытӧн.

$ 61. Тӧдтӧмтан нимвежтассэз кӧ кывторкӧт гижсьӧны ӧтлаын, например: кинкӧ, кытшӧмкӧ, кынымкӧ, кынымӧткӧ, кӧдакӧ.

ХІ. Глагол.

8$ 62. Оння кадісь да лоан кадісь глаголлэзлӧн кывйыввес то кытшӧмӧсь:
ӧтка лыдын 1-ӧй лицолӧн: а, я — муна, коля, вая, 
уна лыдын — ам, ям — мунам, колям, ваям;
ӧтка лыдын 2-ік лицолӧн — ан, ян — мунан, колян, ваян,
уна лыдын - ат, ят — мунат, колят, ваят; 
ӧтка лыдын 3-ӧт лицолӧн — ӧ — мунӧ, кольӧ, вайӧ, 
уна лыдын — ӧны — мунӧны, кольӧны, вайӧны; 
лоан кадісь ӧтка лыдын 3-ӧт лицолӧн — ас, яс — мунас, коляс, ваяс,
уна лыдын асӧ, ясӧ — мунасӧ, колясӧ, ваясӧ.

Примечаннё; Сэтшӧм глаголлэз, кытӧн основа конецас сулалӧ й, гижсьӧны то кыдз: вая, кыя, лыя.

$ 63. Син одзын чулалӧм кадісь глаголлэзлӧн кывйыввес то кытшӧмӧсь:
ӧтка лыдын — коли, ваи, муні;
колин, вайин, мунін;
колис, вайис, мунс;
уна лыдын: колит, вайит, муніт;
колисӧ, вайисӧ, мумед.

$ 64. Тшӧктан формаа глаголлэзлӧн ӧтка лыдын кывйылыс лоас ы, например: пуксьы, вурсьы, пессьы, гижсьы.

Примечаннё: Тшӧктан формаа глаголлэз овлӧны и кывйывтӧг, например:  гиж, кый, лий, вай, мун, пет, рисуйт; уна лыдын — лунӧ, петӧ, пырӧ, гижӧ, лыддьӧтӧ.

$ 65. Безличнӧй глаголлӧн суффикс, кӧда мыччалӧ, что действиеыс кончайтчӧ ни, лоӧ — сь, например: петсьӧ, мунсьӧ, уджавсьӧ.

$ 66. Невуджан глаголлӧн суффиксыс д да т бӧрын дз—ч, а мӧдік букваэз бӧрын сь, например: купайтчӧ, велӧтчӧ, лэдзчӧ, но — миссьӧ, кыссьӧ, вежсьӧ, вурсьӧ.

$ 67. Бертан глаголлӧн суффиксыс ись — кутчисьны, шоччисьны, мыччисьны.

$ 68. Унаись керӧм мыччалан суффикс лывл — гижсьывліс, сьывлывліс, ветлывліс.

$ 69. Глаголлэзын: шуны, пуны, нуны, юны, некӧр оз содтісь л, а быд производнӧй формаын лоас: шуа, пуа, нуа; шуис, пуис, нуи; шуӧны, пуӧны, нуӧны.

$ 70. Тӧдмӧтантӧм формаа глаголлӧн кывйыв ны, например: мунны, пыравны, котӧртны, осьтны, босьтны, ветлыны, гижсьыны, рисуйтчыны, серӧмтчыны.

$ 71. Глаголісь аркмӧм ниммезлӧн суффикссэз то кытшӧмӧсь: ись (ісь), ӧм, тӧм, ан (ян), например: уджалісь морт, велӧтӧм морт, гижтӧм письмо, юан ва, вурсян ем.

$ 72. Кодь, жык и моз глаголлэзкӧт гижсьӧны ӧтлаын, например: муныштісмоз, юыштіскодь, серӧмтчыштіскодь, коласжык.

Примечаннё 1: Быдкодь оттенок сетан кыввез гижсьӧны глаголлэзкӧт торйын, например: бель видзӧ, сьӧд тыдалӧ, дзар югдіс, дзар керис, гым-йирк пырис.

Примечаннё 2: Глагол керны, кӧда употребляйтчӧ мӧдік глаголлэз бӧрын, пыр гижсьӧ кырӧлокӧн, например: уджаліс-керис, уджалӧв-керис, сёйис-керис, сёйӧв-керис.

$ 73. Сэтшӧм глаголлэзын, кӧдна кончайтчӧны буква т вылӧ, эта букваыс кольччӧ быд кылын, кӧр мӧдкодьсьӧтамӧ кывсӧ, например: осьт, осьта, осьті, осьтыштны, осьтышті; босьт, босьта, босьті, босьтыштны, босьтышті; кисьт, кисьта, кисьті, кисьтыштны, кисьтышті; мунышт, муныштны, мунышта; видзӧтышт, видзӧтыштны, видзӧтышта; гижышт, гижыштны, гижыштышта.

XII. Причастие.

$ 74. Ӧння када причастиеэз аркмӧны суффикссэзӧн: ись (ісь), ан (ян), например: уджалісь морт, сёйись вӧв, косьман турун, лыддьӧтан книга.

$ 75. Чулалӧм када причастиеэз аркмӧны суффиксӧн ӧм, например: уджалӧм му, косьмӧм турун, лыддьӧтӧм книга.

$ 76. Суськисян формаа причастиеэз аркмӧны кывторрезӧн не, абу да суффиксӧн -тӧм, например: Мортыс сія не кольччись?. Пызаныс абу краситӧм. Велӧтчытӧм морт — топ синтӧм.

$ 77. Причастие одзын эм кӧ вежӧртӧтан кыв, сэк кывтор не гижсьӧ торйын. Например: Омӧн сулаліс зелёной, эшӧ пилаӧн не павкӧтӧм вӧр.

$ 78. Причастие одзын вежӧртӧтан кылыс кӧ абу, сэк кывтор не гизжсьӧ ӧтлаын. Например: Пызан вылын куйліс непӧдналӧм книга.

$ 79. Кӧр причастие лоӧ висьтасӧн, кывтор не гижсьӧ торйын. Например: Муыс эшӧ не гӧрӧм.

ХIII. Деепричастие.

$ 80. Деепричастиеэз армӧны то кытшӧм суффикссэзӧн:
икӧ (ікӧ), например: мунікӧ, уджалікӧ, быдмикӧ, дорсикӧ, кайикӧ;
тӧн, например: мунтӧн, уджавтӧн, быдмытӧн, дорсьытӧн, кайтӧн;
тӧдз, например: мунтдӧдз, уджсавтӧдз, быдмытӧдз, дорсьытдӧдз, кайтӧдз;
тӧг, например: мунтӧг, уджавтӧг, быйдмытӧг, дорсьытӧг, кайтӧг;
ӧмӧн, например: мунӧмӧн, уджалӧмӧн, быдмӧмӧн, дорсьӧмӧн, кайӧмӧн;
мӧн, например: ваймӧн, сёймӧн.

$ 81. Деепричастиеэзкот кывтор не гижсьӧ торйын. Например: Старик не тэрмасьӧмӧн петіс керкуись.

$ 82. Кыввез: моз, коста, дырни деепричастиеэзкӧт гижсьӧны ӧтлаын, например: мунікмоз, гижиккоста, гӧриккоста, велӧтчикдырни.

ХІУ. Наречие.

$ 83. А суффикса тӧдчапниммезісь аркмӧм наречиеэзын гижсьӧ аа, например: гажаа, мичаа.

$ 84. Эманиммезісь аркмӧм наречиеэзын кыввез: быд, тыр, йыв, кузь гижсьӧны ӧтлаын, например: ойбыт, тӧвбыт, китыр, содвтыр, лунтыр, кокйыв, кузьой, кузьлун.

$ 85. Тӧдчанниммезісь аркмӧм наречиеэзын кыввез: кузя, шогӧн, пырись, увья гижсьӧны ӧтлаын, например: буркузя, лёкшогӧн, лёккузя кокнитпырись, полӧмпырись, смевпырись, повзьӧмувья, горзӧмувья.

$ 86. Лыданиммезісь аркмӧм наречиеэзын кыввез: пӧв, пырья, пырись гижсьӧны ӧтлаын, например: кыкпӧв, нёльпӧв.

$ 87. Кыв кодь наречиеэзкӧт гижсьӧ ӧтлаын, например: ылынкодь, матынкодь.

$ 88. От да мӧд основакӧт наречиеэз гижсьӧны ӧтлаын, например: ӧтпырись, мӧдпырись, ӧтпылісь, ӧтмоз, мӧдмоз, ӧтнёж, ӧткоста.

ХУ. Кывбӧррез.

$ 89. Эманиммезкӧт, тӧдчанниммезкӧт, лыданиммезкӧт да нимвежтассэзкӧт кывбӧррез кӧть кӧр гижсьӧны торйын, например: керку дынын, ӧшын увтын, пызан вылын, ю сайын, тэ дынын, сы ордын, куимсто витдас гӧгӧр.

$ 90. Кывбӧррез ви, пӧв, етш гижсьӧны ӧтлаын, например: пидзӧсви, унапӧв, грамметш.

$ 91. Кывбӧр пыр гижсьӧ кырӧлокӧн, например: стена-пыр, би-пыр.

Примечаннё: Но кывбӧррез виӧн, пырйӧт гижсьӧны торйын, например: кос виӧн, ва пырйӧт.

$ 92. Кывбӧррез, кӧдна аркмӧтӧны мӧдік кыввезкӧт виль кыввез либо лоӧны суффикссэзӧн, гижсьӧны ӧтлаын, например: ӧтмоз, мӧднёж, тӧдвылын, вадор, одззамоз, ӧтпасьтаӧсь.

ХУІ. Кывторрез.

$ 93. Кывтор кӧ тӧдтӧмтан нимвежтассэзкӧт да наречиеэзкӧт гижесьӧ ӧтлаын и сетӧ нылӧ тӧдтӧмтан значеннё, например: мыйкӧ, кинкӧ, кытшӧмкӧ, кытчӧкӧ, кыткӧ, кынымкӧ, кӧркӧ.

Примечаннё: Вводнӧй кыввезкӧт эта кывторыс гижсьӧ сідзжӧ ӧтлаын: сідзкӧ, кыдзкӧ.

$ 94. Условнӧй значеннёын кывтор кӧ гижсьӧ торйын, например: мунан кӧ, локтан кӧ, гижан кӧ, лыддьӧтін кӧ, вурин кӧ.

$ 95. Кывторрэз: пӧ, тай, ли, ни, эд, инӧ, да, и, я, жӧ, а, вӧлись, бы гижсьӧны торйын, например: тэ пӧ локтін ни; локтан жӧ; гижин ни эй.

$ 96. Эманиммезкӧт, лыданиммезкӧт да глаголлэзкӧт кывтор не кӧть кӧр гижксьӧ торйын, например: не пызан, а джек; не кыж, а куим; не петӧмыт, а пырӧмыт.

$ 97. Суськисян нимвежтассэзкӧт да суськисян наречиеэзкӧт кывтор не гижсьӧ ӧтлаын, например: некин, некытӧн, некӧр, некытчӧ, некытісь, некытшӧм, некӧда.

$ 98. Кывтор не тӧдчанниммезкӧт да наречиеэзкӧт гижсьӧ ӧтлаын сэк, кӧр нія эта кывторкӧт аркмӧтӧны ӧтік вежӧртӧм (понятие) и этӧ виль кывсӧ позьӧ вежны сы кодь жӧ значеннёа мӧдік кылӧн, например: нылӧн неыджыт (учӧтик) керкуок; неылын (матын) кыліс сьылӧм.

Примечаннё: Ежели эта вежӧртӧмлӧ сувтӧтсьӧ паныта вежӧртӧм, сэк кывтӧр не гижсьӧ тӧдчаннимкӧт либо наречиекӧт торйын, например: нылӧн не ыджыт, а учӧтик керкуок. Матын, а не ылын сьылӧны.

$ 99. Кывтор мед тӧдчаниммезкӧт да наречиеэзкӧт гижсьӧ ӧтлаын сэк, кӧр сія мыччалӧ степень, например: медыджыт, медбур, медъён, медбура.

Примечаннё: Оз ков соравны кывтор мед целевӧй союзкӧт мед, кӧда гижсьӧ торйын, например: мед бура уджавны, колӧ тӧдны уджсӧ.

$ 100. Кывторрез ко, нибудь (ненабудь), либо гижсьӧпы кырӧлокӧн, например: мун-ко, сет-ко, мый-нибудь, кытшӧм-либо, кытӧн-нибудь, кытчӧ-либо.

$ 101. Кывторрез неужели, сётаки, сёжӧ, мыйнӧ, ножӧ, некӧ гижсьӧны ӧтік кылӧн.

XVII. Йитӧттэз.

$ 102. Йитӧттэз да, а, и, но, мый, мед, медбы пыр гижсьӧны торйын, например: ыджыт да бур; ми бура уджалім, а нія эшӧ буржыка.

$ 103. Иитӧттэз медбы, кӧбы, нето, тожӧ, сідзжӧ, сідзкӧ гижсьӧны ӧтік кылӧн.

$ 104. Сложнӧй йитӧттэз сійӧн что, сійӧн мыля, сійӧн медбы, сідз кыдз, сідз что, сэк кӧр кӧть кӧр гижсьӧны торӣын.

XVIII. Кыввез вуджӧтӧм.

$ 105. 1) Отік строчкаись мӧдік строчкаӧ кыввез вуджӧтіко, колӧ нійӧ вуджӧтны слоггез сьӧрті, например: ка-ран-даш, кер-ку, за-вод-сянь, са-мо-лё-тын.

2) Отік буква озӧ кольӧ и озӧ вудждӧтӧ мӧдік етрочкаӧ, например:. ре-во-лю-ция, а не ре-во-лю-ци-я.

3) Кыввез вуджӧтӧм дырни й оз позь торйӧтны сы одзся тыргора буква бердісь, например: вай-ны, сёй-ны, кай-ны, лый-ны. Ежели й одзын сулалӧ тыргортӧм буква, сэк мӧдік строчка вуджӧтӧм дырни й оз позь торйӧтны сы бӧрся тыргора бердісь, например: дор-йы-ны, бӧр-йы-ны, гар-йы-ны, дор-йис, бӧр-йис.

4) Букваэз ь да ъ оз позь торӣотны ны одзся буква бердісь, например: подъ-езд, пась-тась-ны, кӧ-мась-ны.

5) Кык ӧткодь буква, кӧдпа, мыччалӧны тыргортӧм шыэз, вуджӧтікӧ колӧ торӣӧтны, например: мас-са, кас-са, кол-лек-тив, шын-на-лдӧ, пес-сис, вон-ныс.

Примечаннё: Сочетаннёэз: дз, дж, тщ, дзз, джж, тшш вуджӧтікӧ оз торйӧтсьӧ, например: видз-сӧ, джыдж-лӧ, пытш-кас, джы-джжез, ни-тшшез, ви-дззез.

6) Сложнӧй джендӧтӧм кыввез вуджӧтікӧ колӧ торйӧтны сідз, медбы строчкаас кольччис значитан частьыс быдсӧн, а мукӧдсӧ вуджӧтны мӧдік строчкаӧ, например: Окр-испол-ком, Сверд-пище-трест.

7) Оз позь вуджӧтны мӧдік строчкаӧ:
а) Суффикссэз: ӧдз, ӧт, ись, ісь, кӧдна сулалӧны цифраэз бӧрын: 46-ӧдз, 5-ӧт, 4-ись, 50-ісь.
б) Суффикссэз, кӧдна сулалӧны абревиатураэз бӧрын: СССР-ись, Окроно-лӧ, ЦК-ись, МТС-ӧдз.